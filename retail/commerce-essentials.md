---
title: "Kereskedelmi alapok áttekintése"
description: "Ez a cikk a Kereskedelem alapjairól szolgál információval, ami nem más, mint a kiskereskedelmi pénztár (POS) és az elektronikus kereskedelem konfigurációs beállítás a Microsoft Dynamics 365 for Operations rendszerben. A Kereskedelem alapjai kulcsrakész kiskereskedelmi terhelést biztosít, ami segít a kiskereskedőknek gyorsan használatba helyezni a Microsoft Dynamics-alapú kiskereskedelmi megoldásokat és megkönnyíti a kiskereskedelem-specifikus funkciókra való koncentrálást."
author: josaw1
manager: AnnBe
ms.date: 04/04/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.search.scope: AX 7.0.0, Operations, Core, Retail
ms.custom: 16121
ms.assetid: 61dced3e-8b6b-4c1f-af39-d20f4ab48659
ms.search.region: global
ms.search.industry: Retail
ms.author: rubendel
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 948b9e8062836917257be20fc0dc5b945a90e9ba
ms.contentlocale: hu-hu
ms.lasthandoff: 05/25/2017


---

# <a name="commerce-essentials-overview"></a>Kereskedelmi alapok áttekintése

[!include[banner](includes/banner.md)]


Ez a cikk a Kereskedelem alapjairól szolgál információval, ami nem más, mint a kiskereskedelmi pénztár (POS) és az elektronikus kereskedelem konfigurációs beállítás a Microsoft Dynamics 365 for Operations rendszerben. A Kereskedelem alapjai kulcsrakész kiskereskedelmi terhelést biztosít, ami segít a kiskereskedőknek gyorsan használatba helyezni a Microsoft Dynamics-alapú kiskereskedelmi megoldásokat és megkönnyíti a kiskereskedelem-specifikus funkciókra való koncentrálást. 

<a name="overview"></a>Áttekintés
--------

Az üzleti szoftverkörnyezetek gyakran többféle rendszert is magukban foglalnak, amelyek egyenként nagyon speciális funkciókat látnak el. A kiskereskedők gyakran szeretnék kihasználni a Microsoft Dynamics 365 for Operations kiskereskedelmi gazdálkodás terén biztosított előnyeit, de nem szeretnék lecserélni a pénzügyek vagy az emberi erőforrások (HR) kezelésére szolgáló meglévő rendszereiket. Ezen kiskereskedők számára a kiskereskedelemre jellemző terhelés szükséges. A Dynamics 365 for Operations Kereskedelmi alapok konfigurációs képességei ezeket a kiskereskedelem-specifikus képességeket biztosítják. A konfiguráció befejezése után, a megoldás minden nem kiskereskedelmi lehetőségét elrejti a rendszer, így arra koncentrálhat, ami valóban fontos: a kiskereskedelmi szervezet kezelésére. A Kereskedelmi alapok szolgáltatást a Microsoft Dynamics AX 2012 R3 CU8 konfigurációs lehetőségeként mutatták be. Azóta számtalan fejlesztést végeztek rajta, hogy olyan megoldássá váljon, amely nem csak fizikai bolttal rendelkező szervezetek, hanem többcsatornás kiskereskedők számára is hasznos.

## <a name="configuration"></a>Konfiguráció
A Kereskedelmi alapok konfigurálásához lépjen a **Rendszerfelügyelet** &gt; **Beállítások** &gt; **Licenckonfiguráció** lehetőségre, és görgessen le a **Kiskereskedelem** pontig. Bontsa ki a **Kiskereskedelem** csomópontot, és válassza ki a **Kereskedelmi alapok** jelölőnégyzetet. Kattintson a **Mentés** lehetőségre, ellenőrizze a módosításokat, és frissítse az oldalt. Ha szeretne visszalépni a teljes megoldásra, lépjen a **Kereskedelmi alapok** &gt; **Központ beállítása** &gt; **Licenckonfiguráció** lehetőségre, és görgessen le a **Kiskereskedelem** pontig. Bontsa ki a **Kiskereskedelem** csomópontot, és törölje ki a kijelölést a **Kereskedelmi alapok** jelölőnégyzetből. Kattintson a **Mentés** lehetőségre, ellenőrizze a módosításokat, és frissítse az oldalt.

## <a name="what-is-included"></a>Mit tartalmaz?
A Kereskedelmi alapok tartalmazza a Dynamics 365 for Operations kiskereskedelmi megoldás alapmoduljába beépített összes kiskereskedelmi háttérirodai funkciót, a telefonközpont lehetőségeket kivéve. Minden csatorna-, dolgozó-, termék-, raktár-, jegyzék- és eszközkezelési lehetőség megtalálható egyetlen navigációs csomópontban. Ezenkívül minden teljes kiskereskedelmi munkaterületet is tartalmaz, hogy kulcsrakész, szerepspecifikus céloldalakat kínálhasson. A Kereskedelmi alapok olyan kiskereskedőket vesz célba, akik fizikai vagy mobil alapon működnek, és kihasználhatják a Retail Modern POS (MPOS) és az e-kereskedelmi csatornák előnyeit. A Kereskedelmi alapok használatával a kiskereskedők egy helyen kezelhetik ezeket a csatornákat, így valóban többcsatornás képességekre tehetnek szert.

## <a name="how-is-commerce-essentials-different"></a>Miben kiemelkedő a Kereskedelmi alapok?
Amellett, hogy egységesített navigációs és kiskereskedelem-specifikus oldalakat tartalmaz, a Kereskedelmi alapok elrejti a nem kiskereskedelmi oldalelemeket, például mezőket és vezérlőeszközöket. Ennek eredménye egy átláthatóbb felhasználói felület, amely segíti a kiskereskedőket, hogy az aktuális feladatra koncentrálhassanak. A teljes terméklicenccel rendelkező kiskereskedők kiindulási pontként használhatják a Kereskedelmi alapok megoldást az inkább kiskereskedelemre koncentráló felhasználók számára. A további elemeket, például a fejlettebb HR-lehetőségeket igény szerint lehet hozzáadni a Kereskedelmi alapok szolgáltatáshoz az érvényes licencmegállapodás feltételei szerint. A Kereskedelmi alapok által biztosított átláthatóbb és egyszerűbb működés részeként a könyvelési exportlehetőség segítségével a kiskereskedők feltérképezhetik a Kereskedelmi alapokban a már létező könyvelési rendszer számláihoz elszámolt összegeket. Mivel a kiskereskedelmi rendszer pénzügyi adatokat termel, ezeket az adatokat könnyedén exportálhatja a Kereskedelmi alapok szolgáltatásból a kiskereskedő könyvelési rendszerébe. Ha ennél fejlettebb integrációs lehetőségekre van szüksége, a Kereskedelmi alapok tartalmaz egy teljes importálási/exportálási keretrendszert, amely a Dynamics 365 for Operations részét képezi. Az alapértelmezés szerint tartalmazott több száz adatbejegyzés kellő rugalmasságot biztosít a Kereskedelmi alapok számára, hogy kényelmesen beilleszkedjen egy többszintű környezetbe, ahol különféle specializált rendszereket használnak.




