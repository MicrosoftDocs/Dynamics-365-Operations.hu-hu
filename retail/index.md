---
title: Microsoft Dynamics 365 for Retail
description: "A Dynamics 365 for Retail kezdőlapja"
author: josaw1
manager: AnnBe
ms.date: 06/20/2017
ms.topic: index-page
ms.prod: 
ms.service: dynamics-365-retail
ms.technology: 
audience: Application User
ms.reviewer: josaw
ms.search.scope: Core, Operations, UnifiedOperations, Retail
ms.custom: 
ms.assetid: ed0f77f7-3609-4330-bebd-ca3134575216
ms.search.region: global
ms.search.industry: Retail
ms.author: josaw
ms.search.validFrom: 2017-6-19
ms.dyn365.ops.version: Version 1611, Retail Version
ms.translationtype: Human Translation
ms.sourcegitcommit: 20d28e22e4e89d0d864a0cbeaadeb568e73e223e
ms.openlocfilehash: 2de5b3d532c599f2273b97dad1db6a027c4dc04a
ms.contentlocale: hu-hu
ms.lasthandoff: 06/29/2017

---

# <a name="welcome-to-dynamics-365-for-retail"></a>Üdvözöljük a Dynamics 365 for Retail rendszerben!

[!include[banner](includes/banner.md)]

A Microsoft Dynamics 365 for Retail egy végponttól végpontig terjedő megoldás, amely minden csatornán egyesített kereskedelmet biztosít. Magába foglalja az értékesítést, a mobilitást, az intelligenciát és a produktivitást, így a kiskereskedők és az alkalmazottak jobb eredményeket érhetnek el, felhő és mobil alapokon. A Retail rendszer átfogó támogatást nyújt számos üzleti folyamathoz, például az árusításhoz, továbbá a készlet- és csatornakezeléshez. Emellett magával ragadó ügyfélélményt biztosít minden érintő ponton.

Az alábbi három termék közeli rokonságban áll egymással:

- Microsoft Dynamics 365 for Finance and Operations, Enterprise kiadás
- Microsoft Dynamics 365 for Retail
- Microsoft Dynamics 365 for Talent

Mindhárom termék azonos funkciókkal bírhat. Ezért, azon témákban, amelyek elsősorban a Retail rendszerhez kapcsolódnak, a terméknév Microsoft Dynamics 365 for Retail lesz. Hasonlóképpen, azon témák esetén, amelyek elsősorban a Talent rendszerhez kapcsolódnak, a terméknév Microsoft Dynamics 365 for Talent lesz. Végül, azon témák esetén, amelyek elsősorban az alaptermékre (Finance and Operations) kapcsolódnak, a terméknév Microsoft Dynamics 365 for Finance and Operations, Enterprise kiadás. Az adott termékre vonatkozó témák egy kapcsolódó termék azonos funkcióira egyaránt vonatkozhatnak.

A bal ablaktáblában válasszon ki egy szolgáltatásterületet, amelyről többet szeretne megtudni.

## <a name="channel-management"></a>Csatornakezelés
A Retail felhasználói élmény beállításakor meghatározhatja és konfigurálhatja üzleteit. Ezek hagyományos üzletek, online áruházak, és hívóközpontok lehetnek.

Minden kiskereskedelmi áruház saját fizetési módokkal, szállítási módokkal, árcsoportokkal, bevételi/kiadási számlákkal, pénztárakkal és személyzettel rendelkezhet. Miután létrehozta a kiskereskedelmi áruházat, hozza létre az áruház által kezelendő termékválasztékot. Megadhatja az áruház saját, az áruházban elérhető termékekre vonatkozó árait és engedményeit.

## <a name="clienteling-and-loyalty"></a>Ügyfélkör és hűség
Az ügyfelek szükségletei állandóan változnak. A vásárlási szokásokban és tendenciákban bekövetkező változásokat gyorsan és hatékonyan szükséges követni, így új ügyfelek határozhatóak meg és vonzhatóak az áruházhoz, miközben a meglévő ügyfélkör elégedettsége is megmarad.

Továbbá, az ügyfelek számos opcióval rendelkeznek arra, hogy a számukra szükséges dolgot beszerezzék, az általuk kívánt időben és áron. Az ügyfelek hűségének megtartása végett a vásárlást megkönnyítő, személyre szabott értesítések és ajánlatok is alkalmazhatóak.

## <a name="hardware-and-peripherals"></a>Hardverek és perifériák
A Retail Modern értékesítési pont (MPOS) és a Cloud POS sokféle hardveres perifériát képes használni. Az MPOS és a Cloud POS egyaránt számos felületet és telepítési opciót kínál a különféle üzleti forgatókönyvekhez.

A Retail rendszer Periféria-szimulátora virtuális periféria-szimulátort és POS-szimulátort tartalmaz. A virtuális periféria-szimulátor elsősorban azon forgatókönyvek tesztelését támogatja, amelyekhez általában fizikai POS periférikus eszközök szükségesek. A POS szimulátor lehetővé teszi a fizikai periférikus eszközök kompatibilitásának tesztelését a Retail rendszerrel, a POS kliens telepítése nélkül.

## <a name="intelligence"></a>Intelligencia
A fejlett elemzési funkciók elhozzák a gépi tanulás erejét a kiskereskedelmi kihívásokhoz, valamint prediktív, optimalizált és személyre szabott tanácsokkal segítik a növekedést és a jövedelmezőséget. A Retail rendszerrel vizuális jelentéseket továbbíthat bármely (online vagy offline) eszközre. Továbbá, az ügyfelek tudomást még a vásárlást megelőzően tudomást szerezhetnek a számukra megfelelő termékekről és szolgáltatásokról.

## <a name="monitoring-and-diagnosis"></a>Megfigyelés és diagnosztika
A Retail rendszer lehetővé teszi az értékesítés és a teljesítménykülönbözet valós idejű megfigyelését a szervezeti hierarchia különböző szintjein.

## <a name="merchandising"></a>Árusítás
Mielőtt értékesítésre kínálna termékeket kiskereskedelmi csatornái révén, létre kell hoznia és konfigurálnia kell azokat a Retail rendszerben. Létrehozhat termékeket, meghatározhatja a terméktulajdonságokat és -attribútumokat, valamint hozzárendelheti a termékeket különböző kiskereskedelmi hierarchiákhoz. Ahhoz, hogy a termék elérhetővé váljon a kiskereskedelmi csatornák számára, valamint hogy felvehesse azokat az aktív szortimentbe, ki kell adnia a termékeket azoknak a jogi személyeknek, amelyekben azok rendelkezésre állnak.

Módosíthatja a termékek árát, és engedményeket állíthat be egy sortételre vagy pénztári tranzakcióra, a hívásközpont értékesítési rendelésére, vagy akár egy online megrendelésre is.

## <a name="store-operations-and-pos"></a>Áruházi műveletek és POS
Az MPOS egy, személyi számítógépeken, táblagépeken és okostelefonokon használható POS alkalmazás. Az értékesítési munkatársak mobileszközök és PC alapú pénztárgépek segítségével az üzletben bárhol feldolgozhatják az értékesítési tranzakciókat és a vevői rendeléseket, vevőkezelést végezhetnek, valamint elvégezhetik a napi műveleteket és a készletgazdálkodást. A Cloud POS egy böngészőalapú POS, amely bármely szabványos webböngészőben elérhető.

Több összetevőt kell beállítania az üzlet, az üzleten belüli POS-pénztárgépek, valamint az ezen pénztárgépek által a tranzakciók feldolgozására használt kiskereskedelmi perifériás eszközök közötti kapcsolatok meghatározásához. A POS egy adott példányának jellemzőit is szükséges meghatároznia. Többek között a hardverprofilt vagy a pénztárnál használatos kiskereskedelmi periféria beállítását, a pénztárhoz rendelt üzletet, a pénztárba bejelentkező felhasználó által tapasztalt vizuális megjelenést, valamint a pénztárban engedélyezett funkciókat. Emellett meghatározhatja, hogy a pénztár leválasztott vagy offline állapotban működhet-e.

## <a name="workforce-management"></a>Munkaerő-kezelés
Ahhoz, hogy egy csökkentő teljesítménykülönbözettel bíró környezetben a jövedelmezőséget fenntartsák, a kiskereskedők folyamatosan a működési költségek csökkentésére törekszenek. A legtöbb kiskereskedő esetében a kiskereskedelem személyzete a működési költség jelentős részét képezi. Így ezen költség szabályozása a kiskereskedők eredményeire is komoly hatással bírhat. Továbbá, a feljogosított és produktív munkaerőből egyenesen következik a jobb ügyfélélmény.

A Retail rendszerben az áruház vezetői műszakokat, illetve ütemterveket hozhatnak létre és tehetnek közzé az áruház dolgozói számára, továbbá utasításokkal láthatják el a műszakokat, és az előző hét ütemterveit az aktuális hétbe másolhatják. Emellett a vezetők rálátást nyernek a kiskereskedelmi dolgozók távolléti kérelmeire, és jóváhagyhatják vagy elutasíthatják azokat. Továbbá megtekinthetik a "műszakcsere" és "műszak felajánlás" kérelmeket, és jóváhagyhatják vagy elutasíthatják azokat.

Az áruház munkatársai rálátást nyernek a műszakokra és a hozzájuk tartozó ütemtervekre, valamint a műszakokra vonatkozó utasításokra, és az egyes műszakokhoz hozzárendelt munkatársak listájára. Távolléti, munkatársakkal történő műszakcsere, és műszak felajánlási kérelmeket is küldhetnek be.

## <a name="customize-and-administer-retail-environments"></a>Retail környezetek testreszabása és felügyelete
Ha szükség van a környezet testreszabására vagy a rendszer telepítésére és fenntartására, mindenképpen tekintse meg a Retail rendszer fejlesztői és rendszergazda-specifikus tartalmait, és az általánosabb tartalmakat.

- [Dynamics 365 for Retail – Informatikai szakemberek és fejlesztők számára](dev-itpro/dev-retail-home-page.md)
- [Microsoft Dynamics 365 for Retail – Informatikai szakemberek és fejlesztők számára](/dynamics365/unified-operations/dev-itpro/dev-tools/developer-home-page)

## <a name="additional-resources"></a>További erőforrások
### <a name="whats-new-and-in-development"></a>Újdonságok és fejlesztés alatt levő megoldások
Keresse fel a [Microsoft Dynamics 365 ütemterv](https://roadmap.dynamics.com/) oldalt a már kiadott új funkciók és a kidolgozás alatt álló új szolgáltatások megtekintése érdekében.

### <a name="blogs"></a>Blogok
A [Microsoft Dynamics 365 blogon](https://community.dynamics.com/b/msftdynamicsblog) véleményeket, híreket és egyéb információkat talál a Retail és egyéb megoldásokkal kapcsolatban.

A [Microsoft Dynamics AX termékcsapat blogjában](https://blogs.msdn.microsoft.com/dax/) több bejegyzés is szól a Retail rendszer által nyújtott lehetőségekről. Habár a bejegyezések egy része a Retail rendszer előző verziójával kapcsolatban íródott, de ugyanazon fogalmak érvényesek továbbra is. és az eljárások hasonlóak is az aktuális verzióban.

A [Microsoft Dynamics Operations Partner közösségi blog](https://community.dynamics.com/partner/b/operationspartnercommunityblog) egyetlen erőforrás segítségével tájékoztatja a Microsoft Dynamics-partnereket az MBS Operations új és népszerű fejlesztéseiről.

