---
title: "Teljesítménykezelés – áttekintés"
description: "A teljesítménykezelési folyamat lehetővé teszi, hogy az alkalmazottak dokumentálhassák és vezetőjükkel megbeszélhessék teljesítményüket. Továbbá a vezetők később visszajelzést és útmutatást nyújthatnak az alkalmazottaknak."
author: twheeloc
manager: AnnBe
ms.date: 04/04/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.search.scope: Operations, Core
ms.custom: 221024
ms.assetid: d88e30ab-c6e9-4daf-b89d-f4386a299e22
ms.search.region: Global
ms.author: mfalkner
ms.search.validFrom: 2016-11-30
ms.dyn365.ops.version: Version 1611
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 4872eaf18a07797d06f2f4d7868630d364eeda6e
ms.contentlocale: hu-hu
ms.lasthandoff: 05/25/2017


---

# <a name="performance-management-overview"></a>Teljesítménykezelés – áttekintés

[!include[banner](includes/banner.md)]


A teljesítménykezelési folyamat lehetővé teszi, hogy az alkalmazottak dokumentálhassák és vezetőjükkel megbeszélhessék teljesítményüket. Továbbá a vezetők később visszajelzést és útmutatást nyújthatnak az alkalmazottaknak.  

Ahogyan az alábbi diagram is mutatja, három oldal áll rendelkezésére, amelyek segítenek a folyamat kezelésében:

-   Teljesítménynapló
-   Célok
-   Teljesítményértékelés

A következő diagram bemutatja, hogyan kapcsolódnak a teljesítménykezelés elsődleges összetevői egymáshoz. [![Teljesítményfolyamat áttekintése](./media/hcm_performanceoverviewdiagram-300x189.png)](./media/hcm_performanceoverviewdiagram.png)    

## <a name="performance-journal"></a>Teljesítménynapló
Alkalmazottként az értékelés befejezése előtt gyakran gyűjtjük be az adatokat azokról a tevékenységekről vagy eseményekről, amelyek hozzájárultak a sikerünkhöz az értékelési időszak során. A teljesítménynapló az a hely, ahol az ilyen tevékenységek és események dokumentálhatók. Ezenkívül létrehozhat olyan jövőbeni tevékenységeket, amelyeket végre kell hajtani ahhoz, hogy Ön elérhessen egy célt, megfelelhessen a fejlesztési terv előírásainak, illetve megfelelhessen egy teljesítménnyel kapcsolatos kötelezettségnek. Nincs szükség teljesítménynaplókra annak érdelében, hogy célokat vagy teljesítménybeszámolókat hozhasson létre. 

Két verziója van a teljesítménynaplónak: az alkalmazotti verzió, amely az **alkalmazotti önkiszolgáló rendszer** munkaterületén keresztül érhető el (**ESS**), valamint a vezetői verzió, amely a **vezetői önkiszolgáló rendszer** munkaterületén (**MSS**) érhető el. Az alkalmazottak maguknak is létrehozhatnak naplókat, és megoszthatók azokat a vezetőjükkel. A vezetők létrehozhatnak naplókat a csapatuknak, és megoszthatják azokat az alkalmazottaikkal. 

Az **ESS** munkaterületéről való elérés esetén a **teljesítménynapló** oldalon rögzítheti a következő információkat:

-   A tevékenység címe
-   A tevékenység leírása, amely magában foglalja a tevékenységgel kapcsolatos részletes információkat
-   A napló létrehozásának dátuma.
-   A dátumok, amikor a tevékenységet elindították és befejezték.
-   Állapotbeállítás, amely azt jelzi, hogy a tevékenység megosztható-e az alkalmazott vezetőjével
-   Beállítás, amely azt jelzi, hogy a bejegyzés a fejlesztési terv része-e
-   Kulcsszavak, amelyek segítenek a hasonló teljesítményű naplóelemek keresésében

A teljesítménynaplót emellett külső webhelyhez is kapcsolhatja, ha tárolja az adott webhely URL-címét. Ha a napló célokhoz vagy teljesítmény-ellenőrzésekhez kapcsolódik, akkor hozzárendelheti egyhez vagy többhöz. Ha a teljesítménynaplót az **MSS** oldalról érte el, akkor megadhatja ugyanazokat az adatokat, amelyeket az alkalmazotti naplóban is. Ezenkívül megadhatja, hogy melyik alkalmazottnak hozza létre a naplót. Kiválaszthatja, hogy meg szeretné-e osztani a vezetői naplót az alkalmazottal.

### <a name="praise"></a>Dicséret

A teljesítménynapló egy kiegészítő funkciót is tartalmaz, melynek neve Dicséret. Amikor rákattint a **Pozitív visszajelzés küldése** lehetőségre, válasszon ki egy alkalmazottat, és adjon visszajelzést e-mailben az adott alkalmazottról. Az üzenetet elküldi a rendszer az érintett alkalmazottnak, az alkalmazott vezetőjének, a visszajelzést küldő alkalmazottnak és az alkalmazott vezetőjének. Teljesítménynapló-bejegyzés jön létre minden olyan személy, akik megkapják a pozitív visszajelzést.

## <a name="goals"></a>Célok
A **teljesítménycélok** oldal révén könnyebben nyomon követheti a célokat, amelyeket a vezetője létrehozott Önnek. Tetszőleges számú célt hozhat létre, és ezen célok eltérő időszakokra és teljesítmény-ellenőrzésekre terjedhetnek ki. Emellett egyszerű vagy összetett célokat is létrehozhat, attól függően, hogy mennyi információt szeretne megadni a célról. Célok nem szükségesek a teljesítményellenőrzésekhez. 

Az alapvető céloknak tartalmaznia kell a következő adatokat:

-   Rövid név
-   A cél hosszabb leírása
-   A cél várható kezdési dátuma
-   A cél becsült befejezési dátuma

Megadhat továbbá egy célkategóriát is, amelynek segítségével elrendezheti céljait. A vezetők annak a személynek a nevét is láthatják, amelyhez a cél hozzá van rendelve. 

Ha részletesebb utasításokkal rendelkezik egy célnál, akkor céltémaköröket is létrehozhat. Ezek a témakörök címet és leírást tartalmaznak. Tetszőleges számú témakört megadhat annak biztosításához, hogy a cél részletei egyértelműek mind az alkalmazott, mind a vezető számára. Mind a vezetők, mind az alkalmazottak megjegyzéseket is megadhatnak a célok előrehaladásáról. 

A célokhoz sokszor mérhető eredmények társulnak. A tényleges eredmények nyomon követése érdekében mértékeket adhat meg. Kiterjesztett cél esetén megjelölheti a mértéket a **Kiterjesztett cél** lehetőség segítségével. 

A teljesítménynapló olyan tevékenységeket tartalmaz, amelyekből felettese további információt kap arról, hogy miként érte el a célját. Ha csatolt a célhoz teljesítménynaplót, akkor az megjelenik a cél **Tevékenységek** részén. Új teljesítménynaplót is hozzáadhat a **teljesítménycélok** oldalról. A az adott teljesítménynapló automatikusan társítva lesz a célhoz. 

Ha dokumentumot – például teljesítésigazolást – szeretne csatolni a célhoz, ezt a **Teljesítménycélok** lap **Mellékletek** részénél teheti meg. Dokumentummegjelenítő is rendelkezésre áll, így gyorsan megtekintheti bármely csatolt dokumentum tartalmát. 

Sablont hozhat létre egy célból, majd a sablon segítségével új célokat hozhat létre, amelyek az adott sablonon alapulnak. Amikor sablont hoz létre célból, a leírás, a témakörök és a célmértékek mentésre kerülnek. Azonban a rendszer eltávolít minden tényleges mértéket, befejezési dátumot és témaköri megjegyzést.

## <a name="performance-reviews"></a>Teljesítményértékelések
A teljesítményértékelések formálisabb neve a vitafórum. Most már elég rugalmasak a folyamatos visszajelzés, a fejlesztési tervek és a formálisabb értékelések támogatásához. Gyorsan létrehozhat kis megbeszéléseket két személy részére, például egy „one-on-one” megbeszélést, vagy összetettebb értékelést is készíthet, amely megfelel a vállalatánál érvényes értékelési folyamatnak. 

A megbeszélések (például a „one-on-one”) egyszerű értékelések, és hozzájuk egy rövid név, a megbeszélés tartalmának hosszabb leírása, valamint a megbeszélés dátuma szükséges. Az egyszerű értékelés ugyanazokat az adatokat tartalmazza, továbbá a megbeszélés tárgyát képező értékelési időszakot is. A vezetők láthatják annak a személynek a nevét is, aki számára az értékelés létrejön. 

Részletesebb értékelések esetén lekérheti az aktív és a befejezett célokat, és megadhatja a rájuk vonatkozó megjegyzéseket is. Az értékelés megjeleníti a teljesítménynapló céllal kapcsolatos minden tevékenységét és mértékét. Az értékelés véglegesítését követően a mértékek pillanatképét tárolja a rendszer annak érdekében, hogy megmaradjanak az adott elemek előzményei az értékelés idejére vonatkozóan. 

Emellett a **Kompetenciák** szakasz segítségével megvitathatja, áttekintheti és értékelheti az alkalmazott kompetenciáit. Tetszőleges számú kompetenciát adhat meg, és kiválaszthatja, hogy értékelni kell-e a kompetenciát. 

Új értékeléseket hozhat létre, amelyek az Ön által elkészített sablonokon alapulnak. Lehet például sablonja a „one-on-one” megbeszélésekhez, a fejlesztési tervekhez vagy az időszakos értékelésekhez is. Kiválaszthatja a sablont, amikor új értékelést hoz létre.

## <a name="components-you-can-include-in-performance-reviews"></a>A teljesítményértékelésekbe foglalható összetevők
Számos adattípust megadhat a teljesítményértékelésekben. Ide tartoznak az értékelés részletei, a mértékek, a tevékenységek, a minősítések, valamint a láttamozások és a mellékletek.

### <a name="review-detail"></a>Ellenőrzés részletei

Céljait az értékelés részleteihez húzhatja, és megjegyzéseket is fűzhet hozzájuk. Kompetenciákat is beállíthat, és megjegyzéseket is fűzhet hozzájuk.

### <a name="measurements"></a>Mértékek

Megtekintheti az adott célhoz vagy értékeléshez kapcsolódó mértékeket. Továbbá arra is lehetősége van, hogy új, az értékeléshez kapcsolódó mértéket vegyen fel.

### <a name="activities"></a>Tevékenységek

Megjelenítheti a teljesítménynapló azon elemeit, amelyek kapcsolódnak az értékeléshez. Emellett felvehet egy teljesítménynaplót is, amely automatikusan kapcsolódik az értékeléshez.

### <a name="ratings"></a>Minősítések

Minősítést alkalmazhat az értékelésben szereplő bármely célnál vagy kompetenciánál. Meghatározhatja a minősítési modelleket minden egyes értékelésre vonatkozóan. A minősítések alapértelmezései a **Teljesítmény** lap **Emberi erőforrások - paraméterek** oldalán láthatók.

### <a name="sign-offs"></a>Láttamozások

Az alkalmazott és/vagy a vezető az Ön által beállított értékelésparaméterek alapján jelenik meg. Az értékelések lehetnek kötelezők vagy opcionálisak. Az összes szükséges láttamozás elvégeztével az értékelés Kész állapotú lesz.

### <a name="attachments"></a>Mellékletek

Csatolhat egy dokumentumot egy értékeléshez az **Értékelések** oldal **Mellékletek** részén. Dokumentummegjelenítő is rendelkezésre áll, így gyorsan megtekintheti bármely csatolt dokumentum tartalmát.

### 

## <a name="workflow-for-performance-management"></a>A teljesítménykezelés munkafolyamata
A dolgozói ellenőrzés munkafolyamat segítségével szabályozhatja az ellenőrzések jóváhagyását. Úgy is dönthet, hogy kihagyja az automatikus munkafolyamatot, és manuálisan módosítja az értékelés állapotát, ami lehetővé teszi egyszerűbb dokumentumok, például „one-on-one” megbeszélés létrehozását a munkafolyamat használata nélkül. Az értékeléshez való hozzáférést az értékelés állapota határozza meg.

1.  Az értékelés az elkészültekor a **Nincs elkezdve** állapotba kerül. Az értékelést bárki szerkesztheti.
2.  Miután az alkalmazott lenyomta az **Ellenőrzés megkezdése** gombot, az értékelés állapota**Folyamatban** állapotra vált. Az alkalmazott ezt követően megkezdi a tartalom hozzáadását. Ekkor a vezető már nem tekintheti meg az értékelés dokumentumát.
3.  Az alkalmazott állapota az **Ellenőrzésre kész** értékre vált.
4.  A vezető megjegyzéseket és minősítéseket vehet fel. Ekkor csak az a vezető tekintheti meg az értékelést.
5.  A vezető az állapotot **Végleges ellenőrzés** értékre módosítja, hogy mind a vezető, mind az alkalmazott megtekinthesse és megbeszélhesse az értékelést. Megadhatja a paraméterekben, hogy az értékelés ekkor még szerkeszthető legyen-e. Ez a lépés opcionális olyankor, amikor a vezető egyszerűen meg szeretné osztani az ellenőrzést az alkalmazottal, és **Kész** állapotúvá szeretné állítani, amikor elkészült.
6.  Miután megtörténtek a láttamozások, az állapot **Kész** értékre vált. Ezen a ponton már nem módosítható az értékelés.

A dolgozóellenőrzési munkafolyamat két elemet tartalmaz:

1.  Ellenőrzés jóváhagyása. Ezzel az elemmel a **Folyamatban** és az **Ellenőrzésre kész** állapotok közötti állapotváltozás szabályozható. Módosítsa a hozzárendelést annak érdekében, hogy használhassa a vezetői hierarchiát, amikor az alkalmazott vezetői szintje 1.
2.  Végleges ellenőrzés. Ezzel az elemmel az **Ellenőrzésre kész** és a **Végleges ellenőrzés** állapotok közötti állapotváltozás szabályozható. Módosítsa a hozzárendelést a vezetői hierarchia használatára úgy, hogy az Employee.line manager level = 1 legyen, ha azt szeretné, hogy a menedzser hagyja jóvá a végső ellenőrzést. Módosítsa a hozzárendelést Munkafolyamat-felhasználó értékre, ha azt szeretné, hogy az alkalmazott hagyja jóvá. Ha azt szeretné, hogy a vezető és az alkalmazott is jóváhagyja, adjon meg a munkafolyamatban két lépést, és végezze el a megfelelő hozzárendelést mindegyik lépés esetében; abban a sorrendben, ahogyan a jóváhagyásokat szeretné hogy bekövetkezzenek.

## <a name="setup"></a>Beállítás
Három lap segíthet Önnek, hogy beállíthasson olyan információkat, amelyek annak érdekében szükségesek, hogy elvégezhesse a teljesítményfolyamatot: a **mértékek** lap, a **teljesítménynapló forrástípusai** lap és a **típusok áttekintése** lap.

### <a name="measurements"></a>Mértékek

A mértékek oldala lehetővé teszi azoknak a normál mértékeknek a létrehozását, amelyeket a **teljesítménycélok** és az **ellenőrzések** oldalai fognak használni. Létrehozhat olyan mértékeket, amelyek a dátumok, mennyiségek, összegek vagy százalékok, továbbá olyan mértékeket is, amelyeknek alapja a minősítési modell.

### <a name="performance-journal-source-types"></a>Teljesítménynapló forrástípusok

A teljesítménynapló forrástípusai leírják, hogy honnan származnak a teljesítménynaplók. Megtekintheti, hogy egy naplótétel alapértelmezés szerint csak a vezető által, csak az alkalmazott által vagy mind a vezető, mind az alkalmazott által tekinthető-e meg. Emellett engedélyezheti vagy letilthatja a Pozitív visszajelzés küldése funkciót a Dicséret forrástípus módosításával. Ezen a ponton a többi forrástípus nem tiltható le.

### <a name="review-types"></a>Ellenőrzési típusok

A teljesítmény-ellenőrzés típusai révén szabályozhatja egy ellenőrzés működését. Engedélyezi vagy letiltja a munkafolyamatot egy ellenőrzésnél. Ha az ellenőrzés nem használ munkafolyamatot, akkor definiálhatja azt az alapértelmezett állapotot, amelyet a rendszer a felülvizsgálat létrehozásakor használ. Meghatározhatja azt is, hogy az alkalmazott, a vezető vagy mindkettő szükséges-e az ellenőrzés láttamozáshoz.




