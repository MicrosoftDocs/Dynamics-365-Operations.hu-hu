---
title: "Emberi erőforrások"
description: "Az Emberi erőforrások modul segítségével rengeteg rutin adminisztrációs feladat leegyszerűsíthető, továbbá a vállalat munkatársaival kapcsolatos számos folyamat automatizálható. Ezenkívül keretet biztosít a HR-szakemberek felügyeleti területeinek kezeléséhez. Ezen területek magukba foglalják a toborzást és a megtartást, a juttatások adminisztrációját, a képzéseket, a teljesítménnyel kapcsolatos beszámolókat és a változáskezelést."
author: rschloma
manager: AnnBe
ms.date: 07/06/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: rschloma
ms.search.scope: AX 7.0.0, Operations, Core
ms.custom: 20931
ms.search.region: Global
ms.author: rschloma
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 04f8cb1a6375be9371bca2af7e4044392ce7322b
ms.openlocfilehash: 49f7a8f69729002812e78de757ae889266327ff4
ms.contentlocale: hu-hu
ms.lasthandoff: 08/02/2017

---

# <a name="welcome-to-human-resources"></a>Emberi erőforrások - Üdvözöljük!

[!include[banner](../includes/banner.md)]

Az Emberi erőforrások modul segítségével rengeteg rutin adminisztrációs feladat leegyszerűsíthető, továbbá a vállalat munkatársaival kapcsolatos számos folyamat automatizálható. Ezenkívül keretet biztosít a HR-szakemberek felügyeleti területeinek kezeléséhez. Ezen területek magukba foglalják a toborzást és a megtartást, a juttatások adminisztrációját, a képzéseket, a teljesítménnyel kapcsolatos beszámolókat és a változáskezelést.

Az Emberi erőforrások modullal a következő feladatok végezhetők el:

> + Szervezeti struktúrák felügyelete.
> + A dolgozók adatainak átfogó kezelése a felvételtől a nyugdíjazásig.
> + Juttatási tervek meghatározása és adminisztrálása, munkavállalók felvétele, eltartott juttatásbeli jogosultságok hozzárendelése, valamint a kedvezményezettek kijelölése.
> + Távolléti irányelvek létrehozása és felügyelete.
> + A profilalapú munkaidő kezelésének megvalósítása és nyomonkövetése, valamint fizetési adatok exportálása egy bérrendszerbe.
> + Dolgozók kompetenciáinak kezelése.
> + Teljesítmények értékelése és a dolgozói célok megvalósítása.
> + Tanfolyamok napirendjeinek, munkameneteinek és szekcióinak beállítása, végrehajtása és elemzése.
> + Dolgozók toborzására és a pályázók figyelemmel kísérése.

<a name="develop-a-human-resources-strategy"></a>Emberi erőforrásokra vonatkozó stratégia kialakítása
---------------------------------------------------------

Az Emberi erőforrások modulban különböző elemek – például, részlegek, feladatok és beosztások – segítségével meghatározhatja szervezete felépítését. Ezek az Emberi erőforrások modul alapvető elemei. Az egyes alkalmazottak beosztásokhoz rendelhetők, amelyek feladatokhoz vannak társítva.

-   [Munkaerő szervezése részlegek, munkák és beosztások szerint](/dynamics365/unified-operations/talent/departments-jobs-positions)
-   [Vállalatfüggő HR-paraméterek beállítása](/dynamics365/unified-operations/talent/set-up-company-specific-hr-parameters)
-   [Több jogi személyre kiterjedő HR-paraméterek beállítása](/dynamics365/unified-operations/talent/set-up-hr-parameters-across-legal-entities) 

## <a name="recruit-hire-and-motivate-employees"></a>Alkalmazottak toborzása, felvétele és motiválása

A toborzási projektek a nyitott pozíciókra vonatkozó hirdetések tartamát kezelik, továbbá segítséget nyújtanak az álláslehetőségekre való pályázatok feldolgozásában. Használatukkal nyomonkövethetők az álláshirdetésekre érkező válaszok egy adott toborzási projekttel vagy konkrét pályázóval kapcsolatban, valamint frissíthető a nyitott pozíciók állapota. A pályázók felvétele történhet egyesével vagy „tömeges felvételi projektek” használatával is; utóbbiak több dolgozó felvételét segítik elő, például szezonális üzleti igények kielégítése érdekében.

-   [A toborzási folyamat kezelése](/dynamics365/unified-operations/talent/manage-recruiting-process)
-   [Tömeges felvételi projektek](/dynamics365/unified-operations/talent/mass-hire-projects) 

A munkatársak felvétele után terveket alakíthat ki a kompenzáció hatékony és méltányos kezelésére, illetve vállalat által az alkalmazottak számára kölcsönadott eszközök (pl. számítógépek, telefonok) kezelésére vonatkozóan. Fix és változó kompenzációs konstrukciókat alakíthat ki, továbbá definiálhatja azokat a kompenzációs konstrukcióra vonatkozó szabályokat, amelyek az adott konstrukció kritériumainak való megfelelést biztosítják.

-   [Kompenzációs konstrukciók](/dynamics365/unified-operations/talent/compensation-plans)
-   [Fix kompenzációs konstrukciók létrehozása](/dynamics365/unified-operations/talent/create-fixed-compensation-plans)
-   [Változó kompenzációs konstrukciók létrehozása](/dynamics365/unified-operations/talent/create-variable-compensation-plans)

## <a name="develop-and-train-employees"></a>Alkalmazottak fejlesztése és képzése

Támogassa alkalmazottait célkitűzéseik elérésében, miközben kiemelkedő üzleti igényeket elégít ki: állítson be célokat, hozzon létre teljesítmény-ellenőrzéseket, és kövesse nyomon a visszajelzéseket. Az alkalmazottak munkavégzéshez szükséges szakértelme fejlesztése érdekében állítson be oktatókat, tanfolyamtípusokat, tanfolyamokat, tanfolyamleírásokat, napirendeket, szekciókat és munkameneteket egy oktató tanfolyamhoz történő hozzárendelése vagy egy alkalmazott tanfolyamra történő regisztrálása előtt. Az oktatóknak már létezniük kell a rendszerben dolgozóként, pályázóként vagy kapcsolattartóként.

-   [Teljesítménykezelés](/dynamics365/unified-operations/talent/performance-management-overview)
-   [A munkaerő szakértelme és az üzleti igények egymáshoz történő igazítása](/dynamics365/unified-operations/talent/skills)
-   [Képzés tanfolyamok révén](/dynamics365/unified-operations/talent/courses)

## <a name="create-and-maintain-benefits"></a>Juttatások létrehozása és karbantartása

A munkatársak bérekkel, illetve jutalmakkal történő kifizetése mellett lehetősége van juttatási programok (pl. egészségbiztosítási, nyugdíjazási konstrukciók) létrehozására is. Egyéb juttatásokat is kezelhet, például kölcsönzési programokat, amelyek során a cég eszközöket (pl. számítógépeket vagy telefonokat) ad kölcsön az alkalmazottaknak.

-   [Juttatási program kezelése](/dynamics365/unified-operations/talent/manage-benefit-program)
-   [Juttatásra való jogosultsági irányelvek](/dynamics365/unified-operations/talent/benefit-eligibility-policies)
-   [A dolgozóknak kölcsönzött cikkek kezelése](/dynamics365/unified-operations/talent/loan-items)

## <a name="maintain-workplace-safety-and-compliance"></a>Munkahely biztonságosságának és megfelelőségének fenntartása

A Microsoft Dynamics AX rendszer segítséget nyújt egy olyan biztonságos munkakörnyezet fenntartásában, amely megfelel a releváns jogszabályoknak, többek között a fogyatékossággal élő amerikaiakra vonatkozó törvénynek (Americans with Disabilities Act), illetve a honosítási törvényeknek. Például beállíthatja az egyes feladatokra vonatkozó fizikai követelményeket, valamint nyomon követheti a szállásigényléseket; mindezek elősegítik a szervezet munkaerő-szakértelmének optimalizálását.

-   [I-9-es űrlap: foglalkoztatási ellenőrzés](localizations/noam-usa-form-i-9-verification.md)
-   [A fogyatékossággal élő amerikaiakra vonatkozó jogszabály (ADA) betartása](localizations/noam-usa-comply-ada.md)
-   [Az FMLA szabadidő nyomon követése](localizations/noam-usa-track-time-for-fmla.md)

## <a name="gather-information-using-questionnaires"></a>Információgyűjtés kérdőívekkel

Lehetősége van kérdőívek tervezésére és kezelésére a különböző célra történő adatgyűjtések elvégzéséhez. A Kérdőív funkció segítségével kérdőíveket tervezhet, illetve hozhat létre. A kérdőív elkészítését követően elküldheti azt kitöltésre nagy tömegeknek vagy meghatározott válaszadóknak. A válaszok beérkezése után áttekintheti és elemezheti az eredményeket.

-   [Kérdőívek](/dynamics365/unified-operations/talent/questionnaires)
-   [Kérdőív tervezése](/dynamics365/unified-operations/talent/design-questionnaires)
-   [Kérdőív terjesztése és kitöltése](/dynamics365/unified-operations/talent/distribute-questionnaires)
-   [A kérdőív megtekintése és az eredmények kiértékelése](/dynamics365/unified-operations/talent/evaluate-questionnaire-results)



