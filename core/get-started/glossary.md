---
title: "Dynamics 365 for Operations fogalomtár"
description: "A Microsoft Dynamics 365 for Operations fogalomtár a Microsoft Dynamics 365 for Operations termékben használt kulcsfontosságú szakkifejezéseket és fogalmakat határozza meg."
author: tonyafehr
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
audience: Application User
ms.reviewer: annbe
ms.search.scope: AX 7.0.0, Operations, Core
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: fd3392eba3a394bd4b92112093c1f1f9b894426d
ms.openlocfilehash: dd9f65e045367aeba081d026da53894679ee7ed0
ms.contentlocale: hu-hu
ms.lasthandoff: 05/10/2017


---

# <a name="dynamics-365-for-operations-glossary"></a>Dynamics 365 for Operations fogalomtár

[!include[banner](../includes/banner.md)]


A Microsoft Dynamics 365 for Operations fogalomtár a Microsoft Dynamics 365 for Operations termékben használt kulcsfontosságú szakkifejezéseket és fogalmakat határozza meg. 

### <a name="a"></a>**A**

###### <a name="accounting-journal"></a>**Könyvelési napló**

Olyan napló, amely a számviteli események pénzügyi következményeinek rögzítésére használatos egy könyvelési rendszerben.

###### <a name="accounting-rule"></a>**könyvelési szabály**

Egy könyvelési rendszerben lévő szabály, amely szabályozza a számviteli események pénzügyi következményeinek osztályozására, rögzítésére és jelentésére szolgáló irányelveket, módszereket és eljárásokat.

###### <a name="ach-automated-clearing-house"></a>**ACH (Automatikus klíringház)**

Egy, az Egyesült Államokban működő elektronikus átutalási rendszer, amely megkönnyíti a fogadó fél és a küldő fél bankszámlái közötti pénzátutalást.

###### <a name="actual-quantity"></a>**tényleges mennyiség**

Az a mért mennyiség, amely bevitelre kerül egy tevékenységbe, vagy kikerül onnan.

###### <a name="address-verification-service"></a>**címellenőrzési szolgáltatás**

Egy hitelkártya-feldolgozó által nyújtott szolgáltatás, amely ellenőrzi, hogy egy kártyatulajdonos által megadott számlázási cím megegyezik-e a kibocsátó bank nyilvántartásában szereplő információval.

###### <a name="adjusted-unit-price"></a>**módosított egységár**

Az attribútumalapú árképzés alapján számított egységár és a tényleges kapott hatóanyag-tartalom.

###### <a name="advanced-pricing"></a>**speciális árképzés**

Egy hatóanyagtartalom-cikk beszerzési árának kiszámításához használt logika.

###### <a name="aging"></a>**korosítás**

Időszakok kor szerinti osztályozásának folyamata.

###### <a name="aging-period"></a>**korosítási időszak**

Egy adott időszaknak egy lejárt vevői fizetési egyenleg jelentéséhez használt napjainak száma.

### <a name="b"></a>**B**

###### <a name="balance-sheet"></a>**mérleg**

Egy szervezet pénzügyihelyzet-kimutatása, amely az eszközök, a kötelezettségek és a saját tőke állapotát jelenti egy megadott napon.

###### <a name="balance-sheet-account"></a>**mérlegszámla**

Olyan számla, amely a mérlegen szereplő értékváltozásokat ismerteti.

###### <a name="bank-reconciliation"></a>**banki egyeztetés**

Egy bankszámlát képviselő főkönyvi számla egyeztetésének gyakorlata a főkönyvi számla bejegyzéseinek a banki kivonaton szereplő bejegyzésekkel történő párosításával.

###### <a name="batch-attribute"></a>**kötegattribútum**

Egy feldolgozási köteg vagy átmozgatási köteg termékattribútuma.

###### <a name="best-before-date"></a>**szavatosság dátuma**

Egy termék optimális minőségének vagy jellemzőjének megőrzésére javasolt dátum.

###### <a name="best-before-period"></a>**szavatossági idő**

Az az időszak, amelyben egy termék megőrzi az optimális minőségét vagy jellemzőit.

###### <a name="bill-of-exchange"></a>**váltó**

Forrásbizonylat, az amelyben foglalt szerint feltétel nélküli kérelem alapján egy harmadik fél kérésre köteles egy második fél kifizetését elvégezni.

###### <a name="bill-of-materials"></a>**anyagjegyzék**

Olyan termékek és a hozzájuk tartozó mennyiségek listája, amelyek egy termék gyártásához szükségesek.

###### <a name="blocking"></a>**zárolás**

Egy dokumentum vagy termék várakoztatásának művelete.

###### <a name="budget-control"></a>**költségvetés-ellenőrzés**

A kiadások engedélyezésének gyakorlata csak abban az esetben, amikor a költségvetési alapok lefoglalhatók a jövőbeni fizetési kötelezettségek teljesítésére.

###### <a name="budget-control-dimension"></a>**költségvetés-ellenőrzési dimenzió**

Aktív pénzügyidimenzió-értékek kombinációja a tervezett tevékenységek kifizetésére szánt költségvetési alapok felosztásához.

###### <a name="budget-control-rule"></a>**költségvetés-ellenőrzési szabály**

Üzleti döntés kódolása a megtörtént és a tényleges kiadások ellenőrzésére érvényes költségvetés-ellenőrzési dimenziós értékkombináció által meghatározott, részletes vagy összesítő tevékenységek számára lefoglalt, rendelkezésre álló költségvetési alapokhoz képest.

###### <a name="budget-cycle-time-span"></a>**költségvetési ciklus időtartama**

Pénzügyi naptári időszakok számaként meghatározott időszak. A költségvetési időszak eltérhet a könyvelési időszaktól.

###### <a name="budget-group"></a>**költségvetési csoport**

A költségvetési dimenzióhierarchiában található, felsőbb szintű pénzügyi dimenzióértékekhez rendelt összesített költségvetési alapoknak alsóbb szintű pénzügyi dimenzióértékekhez rendelt költségvetési pénzeszközök összeadásával történő kiszámítására használt pénzügyi dimenzióértékek csoportja.

###### <a name="budget-model"></a>**költségvetési modell**

Költségvetésialap-felosztások és kiadások ütemezésére használt tervezési struktúra.

###### <a name="bulk-item"></a>**ömlesztett cikk**

Receptúrás cikk termékszállítási tevékenységbe történő bevitele.

###### <a name="bundle"></a>**kötegelés**

Egységként értékesítésre szánt termékek kombinációja.

###### <a name="business-unit"></a>**üzleti egység**

Félig autonóm, a stratégiai üzleti célkitűzések teljesítése érdekében létrehozott üzemi egység.

### <a name="c"></a>**C**

###### <a name="capacity-load"></a>**kapacitásterhelés**

Egy erőforrás által a szükséges kapacitásszinten elvégezhető ütemezett munka maximális mennyisége.

###### <a name="capacity-planning"></a>**kapacitástervezés**

Olyan erőforrás-kapacitásszükségletek meghatározására szolgáló eljárás, amelyek adott időszakokban megfelelnek a jövőbeni kimeneti igénynek.

###### <a name="carry-forward-budget"></a>**áthozott költségvetés**

Az egyik pénzügyi évről a másikra átvitt, és az új pénzügyi évben nyitott beszerzési rendelésekre fenntartott költségvetés.

###### <a name="cash-generating-unit"></a>**pénzgeneráló egység**

Az osztályozható eszközök legkisebb olyan csoportja, amely pénzt generál, függetlenül a szervezet egyéb eszközeitől. Ezek az eszközcsoportok a felmerülő értékvesztési veszteségeket mérésére szolgálnak.

###### <a name="catch-weight"></a>**tényleges súly**

Egy értékesítési cikk vagy készletcikk tényleges vagy névleges súlya.

###### <a name="chart-of-accounts"></a>**számlatükör**

A fő számlák listája.

###### <a name="cogs-cost-of-goods-sold"></a>**ELÁBÉ (eladott áruk beszerzési értéke)**

A termékgyártás pénzügyi következményeinek összegzéséhez és a készletezéshez használt könyvelési kategória.

###### <a name="commodity-pricing"></a>**alapanyag szerinti árképzés**

Árképzési stratégia gyakori árváltozásokon átmenő alapanyagokból gyártott értékesítési cikkek árának frissítéséhez.

###### <a name="consolidated-order"></a>**összesített rendelés**

Egynél több hivatkozott rendelést dokumentáló forrásbizonylat.

###### <a name="contractor"></a>**alvállalkozó**

Olyan személy által vállalt szerepkör, aki alvállalkozói-munkáltatói kapcsolatban van egy jogi személlyel.

###### <a name="co-product"></a>**társtermék**

Egy másik cikkel közösen előállított cikk.

###### <a name="cost-center"></a>**költséghely**

Olyan üzemi egység, amelynek vezetői elszámoltathatók az előirányzott és a tényleges kiadásokért.

###### <a name="cost-of-goods-sold"></a>**eladott áruk beszerzési értéke**

A termékgyártás pénzügyi következményeinek összegzéséhez és a készletezéshez használt könyvelési kategória.

###### <a name="cost-variance"></a>**költségeltérés**

Egy várt és egy tényleges költség közötti különbség.

###### <a name="costing"></a>**költségszámítás**

Egy szervezet által beszerzett, termelt vagy nyújtott gazdasági erőforrások költségének kiszámítási, hozzárendelési és lefoglalási folyamata.

###### <a name="ctp-capable-to-promise"></a>**ígérhető**

Egy adott vevői igény kielégítéséhez szükséges, a rendelkezésre álló üzemi erőforrásokból és a rendelkezésre álló termékbemenetből származó termékkimenet-rész.

###### <a name="currency-code"></a>**pénznemkód**

Pénzegységet jelölő alfanumerikus azonosító.

###### <a name="cycle-time"></a>**ciklusidő**

Egy tevékenység végrehajtásához szükséges idő.

### <a name="d"></a>**D**

###### <a name="dashboard"></a>**irányítópult**

A szokásos kezdőlap a Microsoft Dynamics 365 for Operations rendszerben. Az irányítópulton a felhasználók minden általuk elérhető munkaterületből látnak egy részt. Minden rész a kapcsolódó munkaterület Összegzés szakaszából jelenít meg csempéket. Az irányítópult egy névből és csempéket tartalmazó szakaszokból áll.

###### <a name="data-entity"></a>**adatentitás**

Olyan adatszerkezet, amely egy entitás adatjellemzőit képviseli.

###### <a name="delegate"></a>**delegált**

A delegált egy olyan típus, amely adott paraméterlistával és visszatérési típussal rendelkező módszerekre mutató hivatkozásokat képvisel.

###### <a name="delivery-note"></a>**szállítólevél**

Két fél közötti termékszállítást dokumentáló üzleti dokumentum.

###### <a name="demand-forecast"></a>**igény-előrejelzés**

Termék iránti jövőbeli kereslet előrejelzése.

###### <a name="demand-forecasting"></a>**igény-előrejelzés (folyamat)**

Jövőbeli keresletet becslő és múltbeli keresletadatok alapján kereslet-előrejelzéseket létrehozó üzleti folyamat.

###### <a name="deployable-package"></a>**telepíthető csomag**

A felhasználói elfogadási teszt (UAT) és a gyártási környezet esetében a telepítésre használt csomag.

###### <a name="designer"></a>**tervező**

Egy Visual Studio-eszköz, amelyet modellelemek létrehozására, frissítésére és vizsgálatára használatos.

###### <a name="financial-dimensionsdimension-based-configuration"></a>**dimenzión alapuló termékkonfiguráció**

Termékváltozatok termékdimenzió-értékek kijelölésével történő létrehozására használt konfigurációs technológia.

###### <a name="distinct-product"></a>**egyedi termék**

Egyedileg azonosítható termék.

###### <a name="document-blocking"></a>**bizonylat zárolása**

Egy műveleti folyamat várakoztatásának módszere, amíg a rendelt cikkek minőségbiztosítási eljárása zajlik.

###### <a name="document-management-system"></a>**dokumentumkezelő rendszer**

Alkalmazásszolgáltatás egy szervezet dokumentumainak tárolásához és kezeléséhez.

###### <a name="duty"></a>**feladat**

Alkalmazás-hozzáférési jogosultságok csoportja a biztonsági modellben, amelyre a felhasználónak a feladatai végrehajtásához van szüksége.

### <a name="e"></a>**E**

###### <a name="eft-electronic-funds-transfer"></a>**elektronikus átutalás**

Hálózati rendszer pénzalapoknak egyik bankszámláról a másikra történő átviteléhez.

###### <a name="event"></a>**esemény**

Egy esemény lehetővé teszi egy osztály vagy objektum számára, hogy más osztályokat vagy objektumokat értesítsenek, amikor valami érdemleges történik.

###### <a name="epe-every-product-every"></a>**EPE (EPE-ciklus)**

Rendszeresen ismétlődő termelési ciklus létrehozásához használt lean fogalom.

###### <a name="extension"></a>**bővítés**

Egy alkalmazás testreszabása további funkcionalitás hozzáadásával egy már meglévő kódhoz.

### <a name="f"></a>**F**

###### <a name="financial-dimension"></a>**pénzügyi dimenzió**

Egy szervezeten belüli felekből, helyekből, termékekből és a tevékenységekből létrehozott és irányítási jelentésekhez használt pénzügyiadat-besorolás.

###### <a name="financial-dimension-value"></a>**pénzügyi dimenzióérték**

Egy pénzügyi dimenzió tartományában található adatelem.

###### <a name="financial-statement"></a>**pénzügyi kimutatás**

A pénzügyi információkat és egy szervezet pénzügyi helyzetét dokumentáló jelentés.

###### <a name="fixed-cost"></a>**rögzített költség**

Olyan költség, amely nem módosul a termékszállítási teljesítmény vagy kimenet hatására.

###### <a name="fixed-currency"></a>**rögzített pénznem**

Egy pénznem, amely egy másik pénznemre vonatkozóan rögzített árfolyammal rendelkezik.

###### <a name="fixed-quantity-kanban"></a>**rögzített mennyiségű kanban**

Egy adott kanbanszabályhoz rendelt kanbanok számának állandósága esetén használt kanbantípus.

###### <a name="flexible-authentication"></a>**rugalmas hitelesítés**

Olyan hitelesítési folyamat, ahol a többféle identitáskezelő rendszerben található felhasználók hitelesíthetők.

###### <a name="formula"></a>**receptúra**

A termelési folyamat bemenetei és kimenetei közötti numerikus kapcsolat.

###### <a name="formula-item"></a>**receptúrás cikk**

Egy receptúra által szabályozott kötegfolyamat kimenete.

### <a name="g"></a>**G**

###### <a name="general-budget-reservation"></a>**általános költségvetési foglalás**

Olyan dokumentum, amelyet az állami szektor entitásai gyakran használnak gyakran költségvetési alapok félretételére, illetve előjegyzésére, hogy azok az alapok ne legyenek elérhetők egyéb célokra.

###### <a name="grace-period"></a>**türelmi időszak**

Egy megadott dátumon túli időszak, ameddig egy kötelezettség büntetlenül teljesíthető.

###### <a name="gst-goods-and-services-tax"></a>**GST (áruk és szolgáltatások adója)**

Egyes országokban/régiókban kivetett áfa.

### <a name="i"></a>**I**

###### <a name="intercompany"></a>**vállalatközi**

Két vagy több, az összes jogi személy számláit összesítő szervezethez tartozó jogi személy közötti előfordulás vagy rájuk történő hivatkozás.

###### <a name="invoice-matching"></a>**számlaegyeztetés**

A szállítói számla árainak és a termékmennyiségeknek a beszerzési rendelésekkel és a termékbevételezésekkel történő egyeztetésének gyakorlata.

###### <a name="item-allocation-key"></a>**cikkfelosztási kulcs**

Előrejelzésekhez és igénytervezéshez használt termékcsalád-csoportosítás.

###### <a name="item-relation"></a>**cikk-kapcsolat**

A cikkfelosztási csoportra vagy a cikkre és a hozzá tartozó termékdimenziókra történő hivatkozás egy kanbanszabályban.

### <a name="k"></a>**K**

###### <a name="kanban"></a>**kanban**

Jelzés, amely egy termékmennyiség iránti követelményt közöl.

###### <a name="kanban-flow"></a>**kanbanfolyamat**

Teljesített tevékenységek sorrendjét határozza meg egy kanbanszabályhoz létrehozott kanbanok esetében.

###### <a name="kanban-job"></a>**kanbanfeladat**

Egy kanban által elindított termelési folyamatban lévő folyamat vagy átviteli tevékenység.

###### <a name="kanban-job-consumption"></a>**kanbanfeladat felhasználása**

Termékösszetevők visszavonása a készletből a kanban termelési feladatok elvégzése érdekében.

###### <a name="kanban-product-quantity"></a>**kanban termékmennyiség**

Kanbanszabályon alapuló kanbanon végrehajtott cikkszükségletek száma.

###### <a name="kanban-rule"></a>**kanbanszabály**

Szabály egy lean manufacturing rendszerben, amely azzal valósítja meg az anyagtervezést és a feltöltési irányelveket, hogy szabályozza a folyamatok és átviteli tevékenységek a termelési folyamatokban történő összehangolásának módját.

### <a name="l"></a>**L**

###### <a name="lean-manufacturing"></a>**lean manufacturing (lean gyártás)**

Egy szemléletmód, amelyben a gyártási műveletek a lean termelési folyamatokat és üzleti tevékenységeket helyezik előtérbe.

###### <a name="lean-schedule-group"></a>**lean ütemezési csoport**

Egy mód a cikkek összevonására termeléshez, például egy beállítási csoport, szállítási csoport vagy átviteli csoport alapján.

###### <a name="ledger-account"></a>**főkönyvi számla**

Fő számla értékéből és más pénzügyi dimenzióértékek kombinációjából létrehozott besorolás, amely egy számlatükörben van felsorolva, és egy gazdasági tevékenység pénzügyi következményeinek osztályozására használható.

###### <a name="license-code"></a>**licenckód**

Egy alfanumerikus kulcs, amely jogot biztosít a szoftver vagy szoftverösszetevők használatára egy fél számára a licencszerződés feltételeinek értelmében, és aktiválja vagy inaktiválja a szoftver moduljait, képességeit és funkcióit.

###### <a name="liquidity"></a>**likviditás**

Egy fél azon képessége, hogy a rövid lejáratú kötelezettségeit kiegyenlítse forgóeszközökkel.

### <a name="m"></a>**M**

###### <a name="manufacturing-overhead-based-on-material"></a>**anyagalapú gyártási többletköltségek**

A gyártási többletköltség közvetett költségszámítási képletek révén százalékos pótköltségként kerül megállapításra. A számítási képlet alapjául az anyagjellegű összetevőkhöz rendelt költségcsoport szolgál. A számítási képletek meghatározhatók egyes termékekhez vagy termékekhez rendelt cikkcsoportokhoz is, mivel így nagyobb rugalmasságot lehet elérni az anyagokon alapuló gyártási többletköltségek számításánál.

###### <a name="master-scheduling"></a>**alapütemezés**

A kínálatot az igénnyel egyeztető időtábla létrehozásának folyamata.

###### <a name="model"></a>**modell**

A modell kódelemeket és referencia-metaadatokat tartalmaz. A létrehozása és ellenőrzése a Visual Studio alkalmazásban történik.

###### <a name="model-element"></a>**modellelem**

Egy modell elemek egy csoportja (forrásfájlok és metaadatok), amely egy terjeszthető szoftvermegoldást alkot. A modell egy terv-idő koncepció.

### <a name="n"></a>**N**

###### <a name="nbv-net-book-value"></a>**NKÉ (nettó könyv szerinti érték)**

Egy tárgyi eszköznek a tárgyi eszköz eredeti költsége és a belőle levont halmozott értékcsökkenések közötti különbségként kiszámított értéke.

### <a name="o"></a>**O**

###### <a name="object-permission"></a>**objektumengedély**

Engedélyezett létrehozási, olvasási, frissítési, törlési vagy végrehajtási művelet egy biztosítható objektumon.

###### <a name="operating-unit"></a>**üzemi egység**

Szervezet, amely olyan emberek között osztja meg a gazdasági erőforrások és a működési folyamatok felügyeletét, akiknek a szűkös erőforrások maximális kihasználása, a folyamatok javítása és a teljesítményük alapján történő elszámolás a feladata.

###### <a name="output-product"></a>**elkészült termék**

Egy tevékenység eredményeként létrejövő fizikai termékek.

###### <a name="overlayering"></a>**felülrétegzés**

A forráskód testreszabásának módszere olyan új forráskód biztosításával, amely felülírja a régit.

### <a name="p"></a>**P**

###### <a name="package"></a>**csomag**

A csomag egy vagy több modellből álló, lefordítható és telepíthető egység.

###### <a name="party"></a>**fél**

Olyan entitás, amely jogilag kötelező érvényű szerepet vesz fel a szerződéses jogviszonyban való részvétele során.

###### <a name="party"></a>**fél**

Gazdasági tevékenységekben részt vevő személy vagy szervezet.

###### <a name="pegging"></a>**igénykövetés**

Egy igényelt cikk mennyiségének a forrásáig történő követési folyamata.

###### <a name="pegging-event"></a>**igényjelző esemény**

Egy termék iránti igényt jelző erőforrás-áramlási esemény.

###### <a name="phantom-item"></a>**látszólagos cikk**

Előállított, de nem raktározott cikk.

###### <a name="planned-intercompany-demand"></a>**tervezett vállalatközi igény**

Egy szállítói szerepet felvett jogi személynek egy termék iránti előre jelzett igénye. A tervezett igény egy alsóbb rétegbeli jogi személytől származó termék iránti tervezett igényből jön létre.

###### <a name="post"></a>**feladás**

Egy gazdasági esemény pénzügyi értékének rögzítése egy adott számlán, vagy általános és kiegészítő napló-számlabejegyzések általános és kiegészítő főkönyvi számlabejegyzésekként történő összegzése és újraosztályozása.

###### <a name="preparer"></a>**készítő**

Forrásbizonylatot létrehozó személy, aki gazdasági erőforrások igénylését kezdeményezi.

###### <a name="privilege"></a>**jogosultság**

Feladat elvégzéséhez szükséges egy vagy több felhasználói engedély.

###### <a name="procurement-catalog"></a>**beszerzési katalógus**

Termékajánlatok beszerzési kategória szerint csoportosított listája. Egy szervezet által belső felhasználású termékek igénylésére szolgáló beszerzési katalógus.

###### <a name="product-component"></a>**termékösszetevő**

Egy termék része.

###### <a name="product-dimension"></a>**termékdimenzió**

A pénzügyi dimenziókon / dimenzión alapuló termékkonfigurációkhoz használt méret-, szín- vagy konfigurációs termékattribútumok.

###### <a name="product-family"></a>**termékcsalád**

Az ugyanazon termelési vagy szállítási folyamatokban részt vevő, vagy ugyanazon piaci szegmenseknek felkínált elemek, szolgáltatások vagy jogok egyedi csoportja. A Microsoft Dynamics 365 for Operations rendszerben a csoportosítást előrejelzés-felosztási kulcs jelöli.

###### <a name="product-master"></a>**alaptermék**

Termékváltozatok konfigurálásának alapjául szolgáló szabványos vagy funkcionális termékmegjelenítés.

###### <a name="product-receipt"></a>**termékbevételezés**

A megrendelt termékek átvételét, a visszaküldött termékek átvételét vagy a beérkező bizományosi termékek átvételét dokumentáló forrásbizonylat.

###### <a name="product-variant"></a>**termékváltozat**

Az alaptermék konfigurációja.

###### <a name="production-flow"></a>**termelési folyamat**

Lean alapelvek alapján megtervezett termelési folyamat.

###### <a name="production-flow-model"></a>**termelési folyamatmodell**

A termelési kapacitásnak egy termelési folyamatban lévő munkacellacsoport által biztosított megjelenítése.

###### <a name="production-order"></a>**termelési rendelés**

Igény kielégítése céljából gyártott termékek követelményeit dokumentáló forrásbizonylat.

###### <a name="production-schedule"></a>**termelés ütemezése**

Ütemezés egy adott cikk vagy cikkmennyiség egy adott időpontban, adott emberi és operatív erőforrások használatával történő előállításához.

###### <a name="prospect"></a>**potenciális vevő**

Olyan résztvevő, aki birtokában van annak a meglévő vagy lehetséges képességnek, hogy szolgáltatást nyújtson vagy esetlegesen jövőbeli gazdasági előnyt biztosítson egy jogi személy számára.

###### <a name="purchase-agreement-policy"></a>**beszerzési szerződési irányelv**

Irányelv, amely engedélyezi a feleknek, hogy beszerzési szerződés feltételeit módosítsák.

###### <a name="purchase-order-policy"></a>**megrendelés irányelvei**

Ez az irányelv engedélyezi a feleknek, hogy módosítsák a beszerzési rendelés feltételeit, és szabályozzák a rendelések feldolgozását.

###### <a name="purchase-quotation"></a>**beszerzési árajánlat**

Az a forrásbizonylat, amely dokumentál egy adott áron, adott időpontra történő termékmennyiség-vásárlásra vonatkozó, egy beszerzési folyamatban lévő ajánlatkérésre válaszként küldött ajánlatot.

###### <a name="purchase-requisition"></a>**beszerzési igénylés**

Termékkéréseket úgy dokumentáló forrásbizonylat, hogy felülvizsgálatra lehessen küldeni, illetve egy beszerzési szervezet beszerzéseinek engedélyezésére lehessen használni őket.

### <a name="q"></a>**Q**

###### <a name="quantity-variance"></a>**mennyiségi különbözet**

Egy megrendelt termékmennyiség és egy kézhez vett termékmennyiség közötti különbség, amikor nem várható több kézhezvétel.

### <a name="r"></a>**R**

###### <a name="receipt-advice"></a>**bevételezési jelentés**

Az az üzleti dokumentum, amely dokumentálja a vevő által a szállítótól kézhez vett termékek összesítését.

###### <a name="reconciliation"></a>**egyeztetés**

Két vagy több számla vagy kimutatás módosítása azért, hogy a számok megegyezzenek.

###### <a name="reduction-key"></a>**csökkentési kulcs**

Olyan, a felhasználó által meghatározott, adott időszakban alkalmazott százalékokon alapuló módszer, amelyet az alaptervezés során az előre jelzett szükségletek növelésére vagy csökkentésére használnak.

###### <a name="register"></a>**jegyzék**

Erőforrás-áramlási események működési, jogi és pénzügyi következményeinek rögzítésére szolgáló rekord egy könyvelési rendszerben.

###### <a name="regulated-product"></a>**szabályozott termék**

Megfelelést és auditálási jelentést előíró állami szerv által szabályozott termék.

###### <a name="rfq-request-for-quotation"></a>**ajánlatkérés**

Egy megadott áron és megadott időre történő termékmennyiség biztosítására vonatkozó pályázati meghívást dokumentáló forrásbizonylat.

###### <a name="requester"></a>**kérelmező**

A gazdasági erőforrásokat kérelmező személy.

###### <a name="restricted-product"></a>**korlátozott termék**

Olyan termék, amelynek a terjesztése korlátozott, vagy egy állami szerv korlátozza.

### <a name="s"></a>**S**

###### <a name="sales-agreement"></a>**értékesítési szerződés**

Két vagy több fél közötti, olyan a megegyezésen alapuló megállapodást dokumentáló forrásbizonylat, ami szerint az eladó fél egy adott időszak során adott mennyiségű vagy értékű terméket ad el előnyös ár vagy engedmények ellenében.

###### <a name="sales-agreement-policy"></a>**értékesítési szerződési irányelv**

Irányelv, amely engedélyezi a feleknek, hogy értékesítési szerződés feltételeit módosítsák.

###### <a name="sales-order-policy"></a>**értékesítés irányelvei**

Ez az irányelv engedélyezi a feleknek, hogy módosítsák az értékesítési rendelés feltételeit, és szabályozzák a rendelések feldolgozását és a fizetési folyamatokat.

###### <a name="sales-quotation"></a>**értékesítési ajánlat**

Az a forrásdokumentum, amely dokumentál egy adott áron, adott időpontra történő termékmennyiség-biztosításra vonatkozó, egy értékesítési folyamatban lévő ajánlatkérésre válaszként küldött ajánlatot.

###### <a name="security-role"></a>**biztonsági szerepkör**

Alkalmazás-hozzáférési jogosultságok megadott csoportja. A felhasználóhoz rendelt biztonsági szerepkör határozza meg, hogy a felhasználó milyen feladatokat végezhet el, és a felhasználói felület mely részeit tekintheti meg. Minden felhasználóhoz legalább egy biztonsági szerepkörnek kell rendelve lennie annak érdekében, hogy elérje a rendszert.

###### <a name="segregation-of-duties"></a>**feladatkörök szétválasztása**

A csalások, szabálytalanságok és hibák kockázatának csökkentésére használatos tervezési elv, amely elválasztja egymástól a rögzítést, az ellenőrzést, az engedélyezést, az eszközök felügyeletét, valamint azon személyek feladatainak rendszeres felülvizsgálatát, akik részt vesznek benne, dokumentálják vagy rögzítik a gazdasági tranzakciók pénzügyi következményeit.

###### <a name="sequencing"></a>**sorrendbe állítás**

Az a sorrend, amelyben egy gyártási létesítményben sor kerül a feladatok feldolgozására vagy a műveletek végrehajtására a célok eléréséhez.

###### <a name="shared-asset"></a>**közös eszköz**

Több mint egy pénzgeneráló egység (PGE) által használt eszköz. Például egy elosztási központ, amit tárolja a cikkeket, mielőtt azokat elszállítják az ugyanazt az elosztási központot használó piacokra.

###### <a name="single-use-kanban"></a>**egyszer használatos kanban**

Olyan kanbantípus, amely rögzített mennyiségű kanbanszabállyal együtt használatos, kivételesen magas igény kielégítésére. Az egyszer használatos kanban az elvetéskor nem idéz elő új kanbant.

###### <a name="smart-rounding"></a>**intelligens kerekítés**

Marketinggyakorlat olyan páratlan számok használatára az ármegállapítás során, amelyek csak kevéssel kisebbek, mint a hozzájuk legközelebbi kerek szám.

###### <a name="source-requirement"></a>**forrásszükséglet**

Egy forrásbizonylat-sorban dokumentált, igénykövetési követelményt létrehozó termékmennyiség.

###### <a name="statistical-baseline-forecast"></a>**statisztikai kiinduló előrejelzés**

Múltbeli tranzakcióadatokra alkalmazott előrejelző algoritmus alkalmazásával létrehozott jövőbeli kereslet becslése.

###### <a name="supermarket"></a>**szupermarket**

„Pont időben” létező, véges kapacitással rendelkező készlethely, amely anyagkötegelésre szolgál egy fogyasztási hely közelében.

###### <a name="system-defined-financial-dimension-type"></a>**rendszerbeli pénzügyi dimenziótípus**

Egy adatbázistáblához vagy -nézethez rendelt, entitástípust jelölő pénzügyi dimenzió, amelynek értékei az adott entitástípus egyik attribútumának tartományában találhatók.

### <a name="t"></a>**T**

###### <a name="takt-time"></a>**taktidő**

Egy termék egy egységének előállításához szükséges idő.

###### <a name="task-guide"></a>**feladat-útmutató**

A Feladatrögzítés lépéseinek követésével megvalósuló, ellenőrzött, irányított tapasztalat. A Feladat-útmutatók végigvezetik a felhasználót egy rögzített tapasztalaton. A biztonsági funkciók, adatok és alkalmazások ugyanúgy viselkednek a Feladat-útmutató elvégzése során, mint a Feladat-útmutató nélkül. A Feladat-útmutató a Feladatrögzítővel egyező eszközök használatával érzékeli, mikor végezte el a felhasználó a várt lépést, és ezután felszólítja a felhasználót, hogy haladjon tovább a rögzítés következő lépésére.

###### <a name="task-recorder"></a>**Feladatrögzítő**

Egy előre telepített eszköz a Microsoft Dynamics 365 for Operations rendszerben. Rögzítés során az összes, a felhasználó által a Dynamics 365 for Operations rendszer felhasználói felületén a kiszolgálóval szemben végrehajtott eseményt rögzíti – többek között a megadott értékeket, a módosított beállításokat, az eltávolított adatokat stb.

###### <a name="task-recording"></a>**Feladatrögzítés**

A Microsoft Dynamics 365 for Operations rendszerben a Feladatrögzítő futtatásakor a rögzített műveleteket és jegyzeteket tartalmazó fájl.

###### <a name="three-way-matching-policy"></a>**háromirányú egyeztetési irányelv**

Egyeztetési irányelv, amely megköveteli, hogy egy vagy több szállítói számla árai egyezzenek meg egy vagy több beszerzési rendelés áraival, valamint hogy egy vagy több szállítói számla mennyiségei egyezzenek meg egy vagy több termékbevételezés mennyiségeivel.

###### <a name="transfer-batch"></a>**átmozgatási köteg**

Egy vagy több cikk átvitt vagy átvihető mennyisége.

###### <a name="two-way-matching-policy"></a>**kétirányú egyeztetési irányelv**

Egyeztetési irányelv, amely megköveteli, hogy egy vagy több szállítói számla árai egyezzenek meg egy vagy több beszerzési rendelés áraival.

### <a name="u"></a>**U**

###### <a name="user-defined-financial-dimension-type"></a>**felhasználói pénzügyi dimenziótípus**

Felhasználó által meghatározott értéklistához rendelt pénzügyi dimenzió.

### <a name="v"></a>**V**

###### <a name="value-stream"></a>**érték-előállítási folyamat**

Egy vagy több termelési folyamatot szabályzó üzemi egység.

###### <a name="variant-configuration-technology"></a>**változatkonfigurálási technológia**

Alaptermékek modellezésének és termékváltozat-konfigurációk keresésének módszere.

###### <a name="vat-value-added-tax"></a>**Áfa (általános forgalmi adó)**

A termékekre a termelésük minden szakaszában kivetett, az adott szakaszban hozzáadott értéken alapuló adó.

###### <a name="vendor-catalog"></a>**szállítói katalógus**

Egy szállítótól megvásárolható termékajánlatok listája.

###### <a name="vendor-invoice"></a>**szállítói számla**

Szállítói kifizetés iránti kérelmet dokumentáló forrásbizonylat. Egy szállítói számla egy vagy több beszerzési rendelésre vonatkozhat. Ha a szállítói számla engedélyezve van, a szállítót ki lehet fizetni.

### <a name="w"></a>**W**

###### <a name="work-cell"></a>**munkacella**

Egy erőforráscsoport, amely termelésifolyamat-tevékenységben vesz részt.

###### <a name="worker"></a>**dolgozó**

Olyan személy, aki alkalmazotti vagy alvállalkozói szerepkört vesz fel, és a szolgáltatásai ellenében kap fizetést.

###### <a name="workspace"></a>**munkaterület**

Oldal, amely a felhasználó által végrehajtott tevékenységek valamelyikének áttekintését nyújtja. Az oldal csempéket, listákat és diagramokat használ a folyamatban lévő munka és a többféle forrásból származó kapcsolódó adatok megjelenítéséhez, és megmutatja az ezen adatokhoz kapcsolódó gyakori feladatokat. A munkaterület összefoglaló részében megjelenő csempék az irányítópult kapcsolódó részében is megjelennek.




